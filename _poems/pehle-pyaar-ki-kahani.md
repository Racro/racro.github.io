---
layout: poem
title: पहले प्यार की कहानी
note: "First love in phases — chance meetings, hope, distance, and the tender education of letting go."
year: 2025
order: 2
image: /assets/img/poems/pehle-pyaar-ki-kahani.avif
---

यह इश्क़ की दास्तान, कुछ दिन ही पुरानी है
खुद को राजा और समझता था कि वो मेरी रानी है
लेकिन हर किस्सा, ख़ुशी से खत्म हो यह मुमकिन कहाँ,
ये मेरे, पहले प्यार की कहानी है |

हम साथ ही थे किन्तु, बचपन में कुछ बात नहीं हुई
किस्से तो खूब सुने उसके, किन्तु कभी - मुलाकात नहीं हुई
जो उससे न कह सका, वही बात तुम सब को बतानी है,
ये मेरे, पहले प्यार की कहानी है |

वह छोटी सी, ४ फुट का कद था उसका
नखरे लम्बे चौड़े, चाहने वालों में ऊँचा पद था उसका
इश्क़ करून या पढाई, बस इसकी खींचा तानी है   
ये मेरे, पहले प्यार की कहानी है |

कुछ बरस बाद, हम इत्तेफ़ाक़न कुछ यूँ मिले
जैसे समुद्री तट से, मिलने आयी हो लहरें
पुरानी बातें भूलकर, एक नयी दोस्ती बनानी है
ये मेरे, पहले प्यार की कहानी है |

फिर हमारी कुछ बात हुई,
दिन में कुछ सपने देखे, फिर ख्वाबों में उनसे मुलाक़ात हुई
यह नया एहसास, शायद उससे मोह की निशानी है
ये मेरे, पहले प्यार की कहानी है |

एक विश्वास था, की जब हम एक शहर में होंगे
कह दूंगा उससे सब कुछ, जब समय हमारे एक पहर में होंगे
किन्तु नियति को यह दास्ताँ, अभी कुछ देर और चलानी है
ये मेरे, पहले प्यार की कहानी है |

न हमारे शहर एक हुए, और न हौसले कभी बुलंद हो पाए
कुछ लड़कों को उसने पसंद किया, कुछ लोगों को हम पसंद आये
सोचा कि यह सब छोड़, उससे दूर एक दुनिया बसानी है
ये मेरे, पहले प्यार की कहानी है |

किसी रोज़ न जाने क्यूँ , एक अधूरेपन का एहसास हुआ
उसे कह दिया सब, मानो एक युग का पर्दा फाश हुआ
उससे हाँ सुनकर लगा कि, मेरे दोस्त, पिक्चर अभी बाकी है
ये मेरे, पहले प्यार की कहानी है |

एक दुसरे को मौका देकर, कई नए अनुभव हुए
जो किस्से सिर्फ सपनो में देखे थे, उनमें से कुछ संभव हुए
धीरे धीरे लगने लगा, यह रिश्ता बेहद रूहानी (सेक्रेड) है
ये मेरे, पहले प्यार की कहानी है |

धीरे धीरे, हौले हौले, एक दुसरे को हमने जाना
इच्छाओं में अंतर, आपसी मतभेदों को पहचाना
अब दिल के विपरीत जाकर, दूरियां उससे बढ़ानी है
ये मेरे, पहले प्यार की कहानी है |

दिल और दिमाग की इस लड़ाई में, फसता बेचारा इंसान है
कृष्णा को भी राधा न मिली, सोचो वो तो भगवान है
कोई करता दिमाग से वफ़ा, तो कोई करता दिल से बेईमानी है
ये मेरे, पहले प्यार की कहानी है |

(पहला प्यार आपको प्यार करना सिखाता है)

पहला प्यार अक्सर, सीखा बहुत कुछ जाता है
किसी के चाहत के सुकून, की लत लगा कर जाता है
ज़रूरी नहीं की हर मुकम्मल चीज़ ही दोहराई जाए
ज़रूरी यह भी नहीं की हर अधूरी बात भुलाई जाए
बस यही कुछ बातें, दुनिया भर में फैलानी है
इसीलिए सुनिए इसे, ये मेरे, पहले प्यार की कहानी है ||


