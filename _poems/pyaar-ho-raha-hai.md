---
layout: poem
title: प्यार हो रहा है
note: "When love returns unannounced — new year, new faith, and a heart melting again."
year: 2026
order: 1
image: /assets/img/poems/pyaar-ho-raha-hai.jpg
---

अबके जो दूर हुए, तो बहुत मुश्किल ये इंतज़ार हो रहा है
छुपा हुआ था जो इश्क़, अब सारे बाज़ार हो रहा है
किसने सोचा था, ये मंज़र दोबारा होगा मुमकिन
मुझे फिर से यारों, प्यार हो रहा है |

उसे दिन की हर बात बताता हूँ
सारे क़िस्से दिल के, सिर्फ़ उसी को सुनाता हूँ
एक इंसान अब धीरे-धीरे, मेरा यार हो रहा है
मुझे फिर से यारों, प्यार हो रहा है |

उसकी बाहों में, नई दुनिया है मेरी
उसके ख़ुश होने ही, ख़ुशियाँ हैं मेरी
कोई शख़्स मेरा दिन, मेरी रात, मेरा संसार हो रहा है
मुझे फिर से यारों, प्यार हो रहा है |

शम्माँ की खोज में निकला, पागल एक परवाना है
उसे ढूँढने लेना यकीनन, क़िस्मत का नज़राना है
ज़रूर ख़ुदा मुझपे मेहरबान, इस बार हो रहा है
मुझे फिर से यारों, प्यार हो रहा है |

दिन में भूखा देख मुझे, अपने हाथों से खिलाती है
जब रूठूँ उससे, तो बहला-फुसला कर मनाती है
वो अनजान शख़्स, अब मेरा परिवार हो रहा है
मुझे फिर से यारों, प्यार हो रहा है |

महीनों गुज़ारने हैं मुझे, वस्ल की नुमाइश में
अपने कमरे में उसे सजता देखने की ख़्वाहिश में
हिज्र के घंटे गुज़ारने में, अब बुरा हाल हो रहा है
मुझे फिर से यारों, प्यार हो रहा है |

बड़ा सख़्त हूँ, कहीं पिघलूँगा नहीं
अबकी बार आसानी से, बिखरूँगा नहीं
चूर मेरा अब ये, अहंकार हो रहा है
मुझे फिर से यारों, प्यार हो रहा है |

सोचता हूँ, क़लम उठाऊँ और अज़ान लिखूँ
जहाँ ख़ुदा का ज़िक्र हो, उसी का नाम लिखूँ
इश्क़ का अब खुलेआम, इज़हार हो रहा है
मुझे फिर से यारों, प्यार हो रहा है ||


